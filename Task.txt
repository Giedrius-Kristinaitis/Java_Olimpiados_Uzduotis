Užduotis iš devynioliktosios Lietuvos moksleivių informatikos olimpiados (2007 m.) antrojo etapo X-XII kl.

Puslapiavimas. Interneto svetainėje Dainius peržiūrinėja užsienio universitete studijuojančių
studentų sąrašą ir bando tarp jų surasti savo klasės draugus. Kadangi sąrašas ilgas, jis suskaidytas
vienodo dydžio (turinčiais po K pavardžių) puslapiais. Paskutiniajame puslapyje pavardžių gali būti
mažiau. Sąraše pavardės pateiktos nežinoma tvarka.

Užduotis. Pabodus ieškoti pažįstamų pavardžių Dainiui parūpo sužinoti, kiek mažiausia ir kiek
daugiausia skirtingų pirmųjų raidžių gali būti viename surikiuoto sąrašo puslapyje. Raskite tai.

Pradiniai duomenys. Pirmoje pradinių duomenų failo puslapiavimas.in eilutėje yra du tarpu
atskirti sveikieji skaičiai. Tai pavardžių skaičius sąraše N (0 < N ≤ 10 000) bei pavardžių, telpančių į
vieną puslapį, skaičius K (0 < K ≤ 10 000).
Tolesnėse N eilučių yra pavardės, kurių ilgiai neviršija 30 simbolių. Be to, pavardėms užrašyti
šioje angliškoje svetainėje naudojamos tik mažosios lotyniškos raidės.

Rezultatai. Pirmoje rezultatų failo puslapiavimas.out eilutėje reikia išvesti vieną skaičių –
mažiausią skirtingų pirmųjų pavardžių raidžių kiekį viename puslapyje.
Antroje rezultatų failo eilutėje reikia išvesti vieną skaičių – didžiausią skirtingų pirmųjų pavardžių
raidžių kiekį viename puslapyje.